# Modül 7 
# FONKSİYONLAR, GLOBAL VE LOKAL DEĞİŞKENLER
## 7.1. Fonksiyon Kullanımı

Bu bölüme kadar kullanılan fonksiyonlardan bazıları şunlardır: print( ), input( ), int( ) ve len( )
Fonksiyonlar, matematikteki fonksiyonlarla aynı işlevi görürler. y=f(x)=x\*x gibi bir fonksiyon tanımlandığında verilen değeri kendisiyle çarpar. Bu görece kolay bir işlemdir. Bir sayının karesini hesaplamak gerektiğinde, formülü tekrar yazmak yerine bu fonksiyon kullanılabilir. Fonksiyonlar; kodları tekrar yazmayı
ortadan kaldırmak, kodları daha iyi organize etmek sonrasında bu kodları rahat bir şekilde kullanmak
için oluşturulur.
Python’da ve diğer programlama dillerinde birçok fonksiyon çeşitli kütüphanelerde veya varsayılan olarak tanımlı gelir. Bu sayede en temel işlemler için bile satırlarca kodu tekrarlamaya gerek kalmaz. 
